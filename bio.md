---
layout: default
title: bio
header_title: Biografia
header_description: 
---

{% include template_section_header.html %}


“Padre costituente” della scuola media, unica obbligatoria e gratuita, battistrada di tutte le sperimentazioni scolastiche, attivo innovatore di una scuola per tutti a tempo prolungato, a servizio per gli alunni specie i più deboli e “bisognosi di particolari attenzioni”. Ha amato la scuola e ha dedicato la sua vita per una scuola di qualità, attenta all’alunno che cresce e diventa uomo e cittadino.

E’ stato  prov ancora Preside della scuola media “Leonardo Grassi”, fucina di sperimentazione per la riforma della scuola.
Fondatore e Presidente storico della sezione UCIIM di Catania, Presidente regionale onorario dell’U.C.I.I.M., Consigliere centrale della stessa: un impegno svolto sempre con dedizione, disinteresse, carità e verità, esemplarità e saggezza. 

Formatore di intere generazioni di docenti e dirigenti, ha collaborato con il Centro Didattico Nazionale per la Scuola Media come formatore e come consigliere didattico; è stato componente della Commissione Ministeriale per la revisione dei Programmi della Scuola media (emanati con D. M. del 1979), e responsabile per 10 anni del Servizio “aggiornamento” dell’IRRSAE-Sicilia (Istituto Regionale per la Ricerca, la Sperimentazione e l'Aggiornamento Educativo).
Cristiano esemplare, ha incarnato nella sua vita l’ideale che ha ispirato Gesualdo Nosengo a fondare l’U.C.I.I.M.. Si è prodigato e sacrificato in tutti i modi affinché le finalità dell’Associazione non venissero mai disattese, e in tutti i suoi membri rimanesse viva la fiaccola del carismatico fondatore.

Con sollecitudine di figlio e fratello, ha partecipato nella Chiesa a tante iniziative della Diocesi, collaborando con L’Istituto S.Paolo e con la CEI, per la Pastorale della Scuola e per tante altre attività benefiche.

Si è sempre interessato alle vicende politiche della nostra Italia, intervenendo alle volte con sollecitazioni o rimproveri a singoli politici, fino a partecipare, una volta, in prima persona, alle Elezioni Nazionali per la Camera dei Deputati nella circoscrizione n.28 (1976). Ha formato la sua numerosa famiglia (9 figli), predicando più con l’esempio che con la parola, non facendo mancare mai il sostegno concreto a tutte le iniziative ritenute ammirabili e confidando sempre nell’aiuto di Dio perché si realizzasse nei suoi figli la Sua volontà.

Nasce a Catania il 10 aprile nel 1926, terzogenito di Giovanni Capodanno e Rosa Maria Barresi, nativi di Militello in Val di Catania. A Catania frequenta il Liceo Classico “Mario Cutelli”, successivamente si laurea presso la facoltà di Lettere e Filosofia con lode e successivamente, nel 1948, si perfeziona in Filologia Classica presso l’Università di Firenze. 

Dopo la laurea inizia immediatamente ad insegnare (1947).  La sua prima docenza si svolge presso la 
scuola superiore parificata “Collegio Pennisi” di Acireale dove rimane per quattro anni. In seguito, insegna presso
il Liceo Classico statale “Mario Rapisardi” di Catania per due anni e presso la Scuola Media statale “Paolo Vasta” (ad Acireale) per tre anni. 

Successivamente, come preside, ha diretto le seguenti scuole:  

- Scuola media statale “F. Guglielmino" (Acicatena, Catania)
- Scuola media statale "Galileo Galilei" (Riposto, Catania)
- Scuola media statale “Galileo Galilei” (Acireale, Catania)
- Scuola media statale “Michele Purrello” (S. Gregorio Catania)
- Scuola media statale “Leonardo Grassi” (Catania), per 25 anni, fino al 1991, anno del suo pensionamento.

Nel corso della sua vita ha  partecipato attivamente alle attività di diverse associazioni. La FUCI nel periodo di studi universitari, successivamente: U.C.I.I.M., KIRNER, IRSAE, IST. S. PAOLO, ISPASA, MPC.