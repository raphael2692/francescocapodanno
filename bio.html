---
layout: default-fluid
title: Biografia
header_title: Biografia
header_description:
---

{% include template_section_header.html %}

<div class="container">


    <p>
        E’ stato protagonista e organizzatore del 36° Convegno Nazionale dell’UCIIM, al Castello Ursino di Catania, nel
        febbraio del 1957 e ha contribuito all’elaborazione dei documenti, che nel 1958, il Ministro dell’Istruzione
        Aldo Moro ha adottato per introdurre nella Scuola Italiana l’insegnamento dell’Educazione Civica.

        <br>
        <br>
        “Padre costituente” della scuola media, unica obbligatoria e gratuita, battistrada di tutte le sperimentazioni
        scolastiche, attivo innovatore di una scuola per tutti a tempo prolungato, a servizio per gli alunni specie i
        più deboli e “bisognosi di particolari attenzioni”. Ha amato la scuola e ha dedicato la sua vita per una scuola
        di qualità, attenta all’alunno che cresce e diventa uomo e cittadino.
        <br>
        <br>
        E’ stato ancora Preside della scuola media “Leonardo Grassi”, fucina di sperimentazione per la riforma della
        scuola.
        Fondatore e Presidente storico della sezione U.C.I.I.M. di Catania, Presidente regionale onorario
        dell’U.C.I.I.M., Consigliere centrale della stessa: un impegno svolto sempre con dedizione, disinteresse, carità
        e verità, esemplarità e saggezza.
        <br>
        <br>
        Formatore di intere generazioni di docenti e dirigenti, ha collaborato con il Centro Didattico Nazionale per la
        Scuola Media come formatore e come consigliere didattico; è stato componente della Commissione Ministeriale per
        la revisione dei Programmi della Scuola media (emanati con D. M. del 1979), e responsabile per 10 anni del
        Servizio “aggiornamento” dell’IRRSAE-Sicilia (Istituto Regionale per la Ricerca, la Sperimentazione e
        l'Aggiornamento Educativo).
        Cristiano esemplare, ha incarnato nella sua vita l’ideale che ha ispirato Gesualdo Nosengo a fondare
        l’U.C.I.I.M.. Si è prodigato e sacrificato in tutti i modi affinché le finalità dell’Associazione non venissero
        mai disattese, e in tutti i suoi membri rimanesse viva la fiaccola del carismatico fondatore.
        <br>
        <br>

        Considerava suo compito vocazionale il promuovere e far sviluppare le capacità potenziali delle persone: dava
        fiducia, dava spazio, incoraggiava a sostenere le sfide, chiamava le persone a compiti che esse potevano non
        aver ancora percepiti come propri...

        <br>
        <br>
        Ha formato la sua numerosa famiglia (9 figli), predicando
        più con l’esempio che con la parola, non facendo mancare mai il sostegno concreto a tutte le iniziative ritenute
        ammirabili e confidando sempre nell’aiuto di Dio perché si realizzasse nei suoi figli la Sua volontà.
        <br>
        <br>
        Nasce a Catania il 10 aprile nel 1926, terzogenito di Giovanni Capodanno e Rosa Maria Barresi, nativi di
        Militello in Val di Catania. A Catania frequenta il Liceo Classico “Mario Cutelli”, successivamente si laurea
        presso la facoltà di Lettere e Filosofia con lode e successivamente, nel 1948, si perfeziona in Filologia
        Classica presso l’Università di Firenze.
        <br>
        <br>
        Dopo la laurea inizia immediatamente ad insegnare (1947). La sua prima docenza si svolge presso la
        scuola superiore parificata “Collegio Pennisi” di Acireale dove rimane per quattro anni. In seguito, insegna
        presso
        il Liceo Classico statale “Mario Rapisardi” di Catania per due anni e presso la Scuola Media statale “Paolo
        Vasta” (ad Acireale) per tre anni.
        <br>
        <br>
        Successivamente, come preside, ha diretto le seguenti scuole:

    </p>
    <ul>
        <li>Scuola media statale “F. Guglielmino" (Acicatena, Catania)</li>
        <li>Scuola media statale "Galileo Galilei" (Riposto, Catania)</li>
        <li>Scuola media statale “Galileo Galilei” (Acireale, Catania)</li>
        <li>Scuola media statale “Michele Purrello” (S. Gregorio Catania)</li>
        <li>Scuola media statale “Leonardo Grassi” (Catania), per 25 anni, fino al 1991, anno del suo pensionamento.
        </li>
    </ul>

    <p>

        Nel corso della sua vita ha partecipato attivamente alle attività di diverse associazioni. La FUCI nel periodo
        di studi universitari, successivamente: U.C.I.I.M., KIRNER, IRSAE, IST. S. PAOLO, ISPASA, MPC.
    </p>
</div>